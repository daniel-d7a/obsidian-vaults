#video_script/hfooad #project/hfooad 
[[Eraasoft]]

- دلوقتي بعد ما عملنا باب الكلب بدأنا نبيعه لناس تانية
- بس بدأ يجيلنا منه مشاكل
- الباب بفتح لصوت اي كلب معدي ف الشارع
- دي مشكلة السوفتوير ف العالم الحقيقي انه فيه مشاكل كتير و حجات كتير هتحتاج تعمل حسابها
- عشان نفهم المشكلة فين محتاجين شوية analysis
- عاوزين نعرف المستخدم بيستخدم الحاجة ازاي و ايه المشاكل الي بيواجهها لما يستخدمها
- هنلاقي ان الباب فعلا معندوش اي وسيلة يفرق بيها ما بين الكلب صاحب البيت و الكلاب التانية
- لازم نبدأ نخطط لحل
- الحل الي فكرنا فيه هو ان الباب يبقى عنده طريقة يعرف بيها اذا كان الصوت ده صوت الكلب صاحب البيت ولا لا
- الحل طبعا يعتبر تغيير ف بعد اي تغيير لازم نعدل ال use case بتاعتنا
- بعد التعديل ده اكتشفنا ان احنا ناقصنا اصلا الخطوة الي بتسجل صوت الكلب بتاعي ف الباب ف محتاجين نعملها
- بما ان دي خطوة مختلفة بهدف مختلف ف محتاجة use case جديدة
- هنا بقى نيجي لمعضلة في ال design ازاي نخزن صوت الكلب ؟ هل نعمله ك string عادي ولا نعمله ك class جديد ولا حاجة تانية ولا ايه
- معانا هنا الحل ك string وهتلاقي انه عمله string عادي وحطله 2 methods عشان اتعامل معاه بسهولة
- و هنا الحل ك class جديد و هو شبه فكرة الstring بس هنا احنا بنقول ان ال bark حاجة مستقلة بذاتها و بنستخدم ال delegation عشان العمليات عليها
- استخدام ال delegation هنا بيساعدنا نعمل loosely coupled apps عن طريق انه التغييرات الي بتحصل في class مش هتأثر على بقية ال classes الي بتستخدمه 
- زي مثلا لو غيرنا ال bark من انها string ل انها ملف صوت ف هنغير الbark class بس و مش هنحتاج نغير اي حاجة تانية
- لو عاوز تعرف مين افضل حل ف احب اقولك ان ولا واحد فيهم كويس كفاية و ده عشان تفصيلة صغيره مخدناش بالنا منها
- نسينا ان الحيوانات ممكن يطلع منها اكتر من صوت سواء مثلا لو تعبان او جعان او محتاج يطلع برا جامد قوي 
- ف حاجة زي دي نقدر نمثلها بان الكلب ملهوش صوت واحد بس بل هو عنده مجموعة من الاصوات 
- ف الكود نقدر نعمل ده عن طريق array من class ال bark
- هتقولي طب انت جبت منين الفكرة دي
- هقولك احنا قولنا ان ف ال use case ان انا عاوز الباب يفتح لو سمع صوت الكلب صاحب البيت مقولتش صوت معين او هوهوة معينة
- التركيز مكنش على الصوت قد ما كان على الكلب
- في طريقة اسمها ال textual analysis و دي عبارة عن اننا بنشوف ال text الي في ال use case عشان نعرف الكود بتاعنا هيتكون من ايه
- ال nouns الموجودة غالبا بتعبر عن ال classes و ال verbs بتعبر عن ال methods بتاعة ال classes دي
- بس خد في بالك ان بعض الحجات المذكورة ف ال  use case بتكون حجات خارجة عن ال system بتاعك زي ال actors و غيرهم ف دي حجات انت مش محتاج تمثلها
- و في حجات تانية انت بتمثلها ضمنيا من خلال classes موجودة عندك بالفعل زي زرار الريموت
- الحالات الي بنمثل فيها حاجة خارجية باستخدام class هو ان اكون بمثلها ف السيستم عندي و بخزن بيانات عنها زي بيانات المستخدم او عنوانه او كده
- هنلاحظ هنا رسومات جديدة على ال class diagram زي السهم الي بيمثل ال association بمعنى ان class ما بيحتوى على object من class تاني زي الباب و الريموت كده
- و ال multiplicity الي بتمثل عدد ال objects الموجودين ف العلاقة دي
- العدد ده ممكن يكون 1 بس ممكن يكون رينج من كذا ل كذا ممكن يكون عدد لا نهائي بنمثله بالنجمة
- المعلومات الموجودة ف حاجة زي الclass diagram بتساعدنا نكون فكرة واضحة عن السيستم ككل و بتساعدنا كمان اننا نخطط للكود و نعدله و نحل مشاكله لان التعديل ف الرسمة اسمهل من التعديل ف الكود
- بس ال class diagram مش بيوريك كل حاجة زي تفاصيل الكود و ال constructors و ال body بتاع ال methods و حجات زي انواع ال containers هل هي list ولا linked list ولا ايه بالظبط
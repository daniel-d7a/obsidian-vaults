هل انا جاهز للشغل ؟ لا ؟

امتى اكون جاهز للشغل ؟ 
لما اقدر افيد البزنس 
لما اقدر اقدم حلول تفيد البزنس

---

شوية اسئلة قبل ما نبدأ

- انت كنت جاي الكورس ليه؟
- هل لقيت الي انت كنت عاوزه من الكورس؟

---

انتو قطعتو شوط طويل في رحلة تعلم البرمجة

بدأت بكون البرمجة كلمه بتسمعها ف فيديو او ف حوار مع صحابك لمفاهيم انت تقدر تستخدمها 

عاوزك تاخد لحظة كده تفرح فيها بنفسك و تكافئ نفسك على الي وصلتله

و عاوزك تبص بصة كده لكل حاجة عدت عليك و كل الي انت اكتسبته من الكورس ده 

- معلومات عن البرمجة
- مهارات زي السيرش و حل المشكلات
- اصدقاء معاك طول الرحلة
- انستراكتور موجود زي اخوك الكبير 
- و مش الانستراكتور بس انت كسبت وجودك وسطنا ف ايراسوفت

و عاوزك تفكر ف المحتوى البرمجي الي انت اتعلمته 
انت ممكن تكون اتعلمت cpp بس كمان اتعلمت مهارات اهم زي مبادئ البرمجة و ال oop و مهارات حل المشكلات و السيرش و غيره و غيره

و الحجات دي هي الي هتفيدك ف ايا كان المجال الي هتكمل فيه

لان البرمجة ما هي الا مجموعة مفاهيم 
و لغات البرمجة هي ادوات لتطبيق المفاهيم دي
و الادوات تختلف و المفهوم واحد

---

ماذا بعد ؟

انت كنت ف كورس كان ماسك ايدك بنسبة كبيرة هو الي بيقولك تتعلم ايه و بيشرحلك و بيديك تمارين و مشاريع و مسائل و معاك خطوة بخطوة

دلوقتي بعد الكورس هتعمل ايه ؟

اولا لازم تحدد هدف و لما تحدد هدفك هتظهرلك خطة تمشي عليها
ممكن اسمع اهدافكم ؟

ممكن يكون هدفك
- انك تشتغل بمرتب احسن / شغلانة مكتبية او غيره
- انك تعمل ويبسايت / ابلكيشن لشغلك او شركتك
- انك تشتغل برا مصر
- انك تشتغل ف مجال مختلف عن الي انت فيه حاليا
- عندك فكرة و عاوز تنفذها
- بتحب مجال معين و عاوز تربطه بالبرمجة

و جزء من هدفك ده المجال الي انت هتبدأ فيه عشان ده برضو هيوجهك ف اتجاه معين

اختيارك للمجال المفروض يكون عن فهم
اولا فهمك للمجال نفسه ولو بشكل سطحي
ثانيا فهمك لهدفك

طب ما تيجي نتعرف عالمجالات

عندنا مجالات كتير زي
- الويب فرونت و باك
- الموبايل نيتف و كروس بلاتفورم
- مجالات الداتا
- الدسكتوب ابلكيشن
- الذكاء الاصطناعي 
- صناعة الالعاب
- السيبر سيكيوريتي

اتكلم عن فكرة ال t shaped dev
انت مش بتتجوز المجال او اللغة

و عشان توصل انت مش محتاج غير حاجة واحدة هي الاستمرارية

الاستمرارية ف التعلم و التطبيق

ده بالنسبة للجانب التقني 

في جانب تاني غير تقني لازم تركز عليه

من اهم الحجات دي وجودك ف المجتمع التقني

زي وجودك على منصات العمل زي لينكدان و قبيلة و تويتر و غيرهم
لازم تهتم ان يكون ليك بروفايل محترم بيعكس جودة عملك 

خش شوف شغل الناس و علق عليه و اتعلم منه

استخدم البرمجة ف حاجة تفيدك و تهمك انت 

انك تسمع اراء الناس و تكون وتنشر آراءك الخاصة عن الافكار و الادوات الموجودة

انك تحضر مؤتمرات و مقابلات ف المجال

انك تسمع بودكاست و كورسات تعرفك الي انت لسه مش عارفه


و اهم حاجة ف كل ده انك مش لوحدك
انت طالما جيت المكان ده ف انت عمرك ما هتبقى لوحدك 
عندك زمايلك ممكن تاخد آرائهم و نصيحتهم
عندك الانستراكتور و المنتور بتوعك او حتى غيرهم الي مكنش شغال معاك ممكن تاخد نصيحتهم و تستشيرهم
و عندك النت مليان نصايح و خبرات ناس كتير ف مختلف المجالات


امتى تعرف انك مناسب للشغل و جاهز تقدم ؟

بص الاجابة العامة انك عمرك ما هتعرف حتى بعد ما تشتغل و تمضي العقد

دايما هتحس انك مش قد الشغل او لازم تعرف اكتر

الحقيقة ان هو دايما في حجات اكتر تتعرف بس مع الوقت و المتابعة هتبدأ تشوف تطور 

تطور زي انك عارف انت عارف ايه و مش عارف ايه و بتحاول تتعلم الي انت مش عارفه

زي انك بتعرف تقرا الكود و تفهمه بسهولة لان قراية الكود اصعب من كتابته

عندك مشاريع بتظهر شغلك

فاهم الادوات الي انت بتشتغل بيها مش حافظها بس

و طبيعي انك تحس انك بتعاني من الضعف البرمجي و ان مستواك اقل من زمايلك و غيره

انت اصلا هتلاقيك طول الوقت عامل زي ال sin wave حبة فوق و حبة تحت

بس الفكرة انك مبرمج 
مفيش مبرمج بيعطل و مفيش مشكلة ملهاش حل
هو الحل موجود بس انت لسة متعرفوش